## Длъжност
Софтуерен Инженер

## Описание на Длъжността
Софтуерният Инженер е човекът, отговорен за инженерния дизайн и разработването на софтуерните продукти на компанията.
Те работят като част от екип, като си сътрудничат през целия цикъл на разработка на софтуер - от дефинирането на изискванията, през разработването на функционалности, тестването и предоставянето на продуктите на клиентите.
Те са двигателят за намирането на най-добрите технически решения за превръщането на продуктовите изисквания в работещ софтуерен продукт.

## Основни Отговорности
 - Пише програмен код според техническите изисквания и спецификации и следвайки стандартите за качество. Ревизира и подобрява съществуващия програмен код;
 - Взима активно участие в целия Agile процес на разработка на софтуер. Работи в тясно сътрудничество с Продукт и QA екипите, за да изяснят изискванията и да доставят своевременно висококачествен продукт;
 - Намира и предлага отлични решения на технически проблеми;
 - Създава и поддържа актуална документация;
 - Установява и поддържа високи стандарти на качество;
 - Самоинициативно търси начини да подобри продуктите ни, както и процесите на разработката им;
 - Намира, инвестигира и оправя дефекти;
 - Разработва и изпълнява функционални и нефункционални тестове, гарантирайки че предаденият продукт ще отговори на всички нужди и изисквания на клиентите;
 - Работи пряко с Продукт и UX екипите, за да разбере подробно бизнес сферата и нуждите на нашите клиенти;
 - Работи в тясно сътрудничество с други хора от инженерните и продуктовите екипи, за да разбере приоритетите и да предостави видимост на инженерните инициативи;
 - Проучва нови инженерни инструменти и процеси;
 - Споделя добри инженерни практики с другите хора в екипа. Помага за установяването на култура на постоянно усъвършенстване;
 - Работи с другите софтуерни инженери в екипа, за осигуряването на програмен код, който е гъвкав, лесен за поддръжка, може да се подобрява и скалира;
 - Прави проверки на програмния код;

## Изисквания за Квалификация
 - Задълбочени познания и умения за работа с обектно ориентиран програмен език - пр. Java, C#, Python, JavaScript, и т.н.;
 - 4+ години опит с програмиране за сървърни приложения;
 - 2+ години опит с уеб програмиране;
 - Добри познания и умения за работа с бази данни. Опит при работата с бази данни с големи обеми;
 - Силни познания по шаблони за дизайн и “чист” код;
 - Добри познания и умения за автоматизираното тестване - модулни, функционални, интеграционни и end-to-end тестове;
 - Добри познания и умения за проектиране и изграждане на скалируеми и дистрибутирани cloud приложения;
 - Добри познания по уеб технологиите - HTML, CSS, JS, HTTP;
 - Практически опит с CI / CD инструменти;
 - Добри познания и умения за работа с Git;
 - Добри познания и умения за работа с Linux;
 - Добри познания и умения за извършване на тестове за производителност;
 - Добро разбиране на добрите практики за сигурност;
 - Добри познания и умения за работа с  Docker и Kubernetes;
