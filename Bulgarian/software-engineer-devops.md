## Длъжност
Експерт Проектиране и Програмиране

## Описание на Длъжността
Експертът Проектиране и Програмиране е човекът, отговорен за инженерния дизайн, разработка и поддръжка на дигиталната инфраструктура, върху която са разработвани и вървят софтуерните продукти на компанията.
Те работят като част от екип, като си сътрудничат през целия цикъл на разработка на софтуер - от дефинирането на изискванията, през разработването на функционалности, тестването и предоставянето на продуктите на клиентите.
Те са двигателят за намирането на най-добрите технически решения за надеждна и постоянно работеща софтуерна инфраструктура, както и за подсигуряването на безпроблемните операции на целия инженерен екип.

## Основни Отговорности
 - Проектира, изгражда и поддържа системата за CI / CD, с която се разработват и предоставят продуктите на компанията;
 - Мониторинг и поддръжка на виртуалната инфраструктура, подсигуряване на високо ниво на достъпност, подсигуряване, че инфраструктурата може да изпълни нуждите на бизнеса и инженерните екипи;
 - Автоматизира, ускорява и осигурява високо ниво на надеждност на оперативните задачи - пр. предоставянето и настройката на виртуална инфраструктура;
 - Работи в тясна връзка с инженерните екипи, за да разбере текущите и бъдещите нужди, проблеми и приоритети и да състави план на действие според тях. Осигурява възможност на инженерните екипи да използват инфраструктурата по лесен и удобен начин;
 - Осигурява високо ниво на сигурност на инфраструктурата, налагайки добри практики и високи стандарти за сигурност;
 - Работи в тясна връзка с инженерните и продуктови екипи, за да разбере оперативните нуждите на потребителите и системите;
 - Взима активно участие в целия Agile процес на разработка на софтуер. Работи в тясно сътрудничество с Продукт, Dev и QA, за да изяснят изискванията и да доставят висококачествен продукт своевременно;
 - Намира и предлага отлични решения на технически проблеми;
 - Създава и поддържа актуална документация;
 - Установява и поддържа високи стандарти на качество;
 - Самоинициативно търси начини да подобри продуктите ни, както и процесите на разработката им;
 - Разработва и изпълнява функционални и нефункционални тестове, гарантирайки че предаденият продукт ще отговори на всички нужди и изисквания на клиентите;
 - Работи пряко с Продукт и UX екипите, за да разбере подробно бизнес сферата и нуждите на нашите клиенти;
 - Работи в тясно сътрудничество с други хора от инженерните и продуктовите екипи, за да разбере приоритетите и да предостави видимост на DevOps инициативите;
 - Проучва нови DevOps инструменти и процеси;
 - Споделя добри DevOps практики с другите хора в екипа. Помага за установяването на култура на автоматизация и надеждност;
 - Прави проверки на програмния код;

## Изисквания за Квалификация
 - Добри познания и умения за работа със системи за CI / CD на ентърпрайз продукти. Опит с GitOps;
 - Добри познания и умения за работа с инструменти за автоматизиране на управлението на конфигурациите (пр. Ansible, Chef);
 - Добри познания и умения за работа с инструменти за автоматизиране на предоставянето на инфраструктура (пр. Terraform);
 - Познания по системна сигурност и администриране на сертификати, ключове, права за достъп, репортинг и мониторинг;
 - Добри познания и умения за програмиране с Python, Go, Java или друг език;
 - Добри познания и умения за работа с мониторинг / диагностика / настройка на производителността на приложения / системи;
 - Добри познания и умения за работа с инструменти за системни мрежи като tcpdump / wireshark, iptables, netstat, route, и др. Добри познания по мрежи (switches, routers, firewalls, и т.н.);
 - Добри познания и умения за поддръжката на cloud среди (предоставяне, поддръжка, сервизиране, сигурност);
 - Добри познания по Kafka, RabbitMQ или друга система за Messaging / Event streaming;
 - Добри познания по load balancers / API gateways;
 - Задълбочени познания и умения за работа с Docker и Kubernetes;
 - Добри познания и умения за работа с администриране на VPN и VPC;
 - Добри познания и умения за работа с Git;
 - Добри познания и умения за работа с Linux;
 - Добри познания и умения за работа с Shell scripting;

